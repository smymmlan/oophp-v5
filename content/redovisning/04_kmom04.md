---
---
Redovisning kmom04
=========================

I detta kmom har vi jobbat med trait och interfaces. Till en början hade jag en del problem att hänga med i vad som var vad
och hur det skulle användas och hänga ihop men efter en hel del googlande och fördjupning i ämnet så känns det som att det lossnade lite.
Att tex tänka att trait är som en modul man infogar hjälpte mycket och när jag insåg att allt det interfacet vi använde i guiden lovade att implementera fanns i det bifogade
traitet så kändes det lite enklare att använda och förstå. Allmänt tycker jag att trait är ett fiffigt sätt att komma runt PHP:s inbyggda arvsbegränsningar.

Begreppet kontroller känns igen sen htmlphp då vi använde en sidkontroller för att styra alla multisidor. Men det kanske inte kan liknas vid varandra? Jag tänker
nog lite enfaldigt "kontroller" om de flesta sidor som hämtar in, styr över och bygger upp med hjälp av andra filer/moduler för att tex kunna rendera en sida. I detta fall
är kontrollern en klass som man monterar på en viss route och som därifrån kan hantera alla förfrågningar dit.

Jag har också adderat lite mer strategi till datorn i tärningsspelet. Eftersom jag inte tror att man kan styra eller förutse slumpen så har jag valt att låta datorn
spela försiktigare när den leder, dvs slå färre tärningshänder, men spela mer aggressivt då den ligger under, dvs chansa och kasta fler tärningshänder. Tycker själv då jag
provspelat att det blev svårare att slå datorn, så jag hoppas att den strategin är rätt väg att gå.

Med hjälp av videoserien som följde med instruktionerna för uppgiften så har jag flyttat spelet från routsen in till kontrollerklassen. Jag trodde det skulle bli svårare
än det blev, men det är ju alltid enklare när man har videon att hänga med i. Så det tackar jag för! Fördelar med att flytta spelet in i klassen kan kanske vara att man kan
använda mer avancerade funktioner som hör till ramverket. Det ska tydligen ockå vara lättare att enhetstesta då allting ligger i en klass men då jag känner att jag inte
beärskar enhetstestningen så bra än vågar jag inte uttala mig utan litar på att det är så.

Jag gjorde mitt bästa för att enhetstesta så gott det gick, men står fortfarande inför faktumet att jag nog behöver skapa mock-klasser för att tex kunna testa traitsen och klassers metoder
som är beroende av att andra klassers objekt är skapade och dess metoder returnerar rätt saker.
Men då det stod i kravet att man skulle försöka efter egen förmåga hoppas jag att det räcker som jag har det nu. Får försöka finna tid att sätta mig in i hur man skapar och använder
mock-klasser.

Vidare kvarstår att jag får valideringsfel då min klass för tärningsspelet innehåller för många metoder. Jag har gått igenom och funderat på om jag kan ändra/ta bort något men just nu
verkar det svårt då det nog skulle leda till att jag får lägga mycket tid på att skapa om spelets klasser och dess logik. 

TIL:
Denna gång var det som jag fastande mest för interfaces och traits. Tycker det var intressant och jag tror jag börjat förstå användbarheten av att implementer och använda sig av dem.
