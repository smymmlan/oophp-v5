---
---
Redovisning kmom02
=========================

I kmom02 har vi fått stifta bekantskap med UML, som är ett modelleringsspråk som skapar en visuell representation av det system man vill
bygga. Det skall på så sätt bli lättare att förstå och att skapa. Jag tycker ju själv att det är enklare att förstå när man visuellt
kan se hur saker hänger ihop och inte bara ha texter att utgå från. PhpDoc erbjuder ju också möjligheten till viss grafik, graferna över hur klasserna hängde ihop med varandra. Dock behövde jag ladda hem och lägga till graphViz i PATH:en innan jag fick det att fungera. (Kanske
har jag missat något i instruktionerna?) Hur som helst verkar det vara ett smidigt och enkelt sätt att snabbt få en översikt och en 'light'
dokumenatation av koden. Jag inser ju nu också att jag får se till att bli bättre på att skriva mina doc-blocks, så att den slutliga
dokumenation blir så bra som möjligt.

Att föra över spelet "Gissa mitt nummer" gick bra tack vare videoserien. Tror dock inte min struktur är så bra, jag är inte så proffsig
och är mest glad när jag lyckas få saker och ting att fungera. Ibland saknar jag kanske lite mer tips på hur man bör tänka och göra,
att få en liten knuff på vägen. Som nu i kravet att man bör skapa ännu fler routes och på så sätt kunna skapa mindre kod i varje route.
Tycker det känns svårt när jag inte har en aning om hur jag ska gå till väga.

Vidare så är detta med klasser och objekt rätt nytt för mig så att skapa fler klasser och jobba med dem i denna uppgift kändes som ett stort steg, så jag har låtit det bero. Kanske går det bättre när man blir mer varm i kläderna.
Dock tycker jag inte att jag behövde göra om koden alltför mycket, det handlade mest om att få sakerna på rätt plats, i rätt routes. Sedan passade jag på att förbättra spelfunktionaliteten något. Att knappar blir oklickabara när man inte har fler
försök kvar tex. Små-fix som gör det hela lite trevligare.

Vi har också fått skriva kod i ramverket, vilket jag tyckte var kul och intressant. Att man får lite mer förståelse för hur
det fungerar och är uppbyggt. Fördelar med ramverk kanske kan vara att mycket sköts av ramverket. Att det håller koll på sessioner
och felmeddelanden tex. Att det är mycket som man "slipper" tänka på och som bara rullar på. Utanför ramverket får man ju se till
att alla bitar fungerar och det kan ju givetvis ta mer tid i anspråk när man får bygga från grunden, tänker jag. Däremot får man ju
mer förståelse när man skapar all kod själv, man får kanske mer koll på det stora hela då? Det är mina tankar om det just nu.

Denna veckas TIL är ju egentligen allt, då jag inte kan så mycket från början, men speciellt intressant var detta med klasser och arv. Hur man kan använda klasser i klasser. Mycket nytt att ta in. 
